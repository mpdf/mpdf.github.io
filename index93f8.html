

<!doctype HTML PUBLIC "-//W3C//DTD HTML 4.0 Transitional//EN">
<html>


<!-- Mirrored from mpdf1.com/manual/index.php?tid=68&op_target=print&id=99 by HTTrack Website Copier/3.x [XR&CO'2010], Wed, 05 Aug 2015 11:42:27 GMT -->
<head>

<title>mPDF Manual</title>
<meta http-equiv="Content-Language" content="en-gb"  />
<meta http-equiv="Content-Type" content="text/html; charset=utf-8"  />
<link type="text/css" href="http://mpdf1.com/common/book/print.css" rel="stylesheet" />

<link href="http://mpdf1.com/manual/files/styleprint.css" type="text/css" rel="stylesheet" />

<script type="text/javascript" src="http://mpdf1.com/common/book/js/wz_jsgraphics.js"></script>
</head>

<body>

<h1>mPDF Manual</h1>
<h2>http://mpdf1.com/manual</h2>



<div id="bpmtopictitlenotabs">
<!-- TOPIC TITLE -->
<div class="breadcrumb">Reference &raquo; Codepages & Glyphs</div>
<h3>Thousand Character Classic (千字文)</h3>
</div>
<!-- START BPMBOOK -->
<div id="bpmbook" class="bpmbook" style="direction:ltr;">
<div class="topic_user_field">
<div id="U0">
<p>南朝梁敕员外散骑侍郎 周兴嗣 撰</p>
<p>天地玄黄，宇宙洪荒，日月盈昃，辰宿列张，<br />
寒来暑往，秋收冬藏，闰余成岁，律吕调阳，<br />
云腾致雨，露结为霜，金生丽水，玉出崑岗，<br />
剑号巨阙，珠称夜光，果珍李柰，菜重芥姜，<br />
海咸河淡，鳞潜羽翔，龙师火帝，鸟官人皇，<br />
始制文字，乃服衣裳，推位让国，有虞陶唐，<br />
吊民伐罪，周发殷汤，坐朝问道，垂拱平章，<br />
爱育黎首，臣伏戎羌，遐迩壹体，率宾归王，<br />
鸣凤在竹，白驹食场，化被草木，赖及万方，<br />
盖此身发，四大五常，恭惟鞠养，岂敢毁伤，<br />
女慕贞洁，男效才良，知过必改，得能莫忘，<br />
罔谈彼短，靡恃己长，信使可覆，器欲难量，<br />
墨悲丝染，诗赞羔羊，景行维贤，克念作圣，<br />
德建名立，形端表正，空谷传声，虚堂习听，<br />
祸因恶积，福缘善庆，尺璧非宝，寸阴是竞，<br />
资父事君，曰严与敬，孝当竭力，忠则尽命，<br />
临深履薄，夙兴温凊，似兰斯馨，如松之盛，<br />
川流不息，渊澄取映，容止若思，言辞安定，<br />
笃初诚美，慎终宜令，荣业所基，籍甚无竟，<br />
学优登仕，摄职从政，存以甘棠，去而益咏，<br />
乐殊贵贱，礼别尊卑，上和下睦，夫唱妇随，<br />
外受傅训，入奉母仪，诸姑伯叔，犹子比儿，<br />
孔怀兄弟，同气连枝，交友投分，切磨箴规，<br />
仁慈隐恻，造次弗离，节义廉退，颠沛匪亏，<br />
性静情逸，心动神疲，守真志满，逐物意移，<br />
坚持雅操，好爵自縻，都邑华夏，东西二京，<br />
背邙面洛，浮渭据泾，宫殿盘郁，楼观飞惊，<br />
图写禽兽，画彩仙灵，丙舍傍启，甲帐对楹，<br />
肆筵设席，鼓瑟吹笙，升阶纳陛，弁转疑星，<br />
右通广内，左达承明，既集坟典，亦聚群英，<br />
杜稿钟隶，漆书壁经，府罗将相，路侠槐卿，<br />
户封八县，家给千兵，高冠陪辇，驱毂振缨，<br />
世禄侈富，车驾肥轻，策功茂实，勒碑刻铭，<br />
磻溪伊尹，佐时阿衡，奄宅曲阜，微旦孰营，<br />
桓公匡合，济弱扶倾，绮回汉惠，说感武丁，<br />
俊乂密勿，多士寔宁，晋楚更霸，赵魏困横，<br />
假途灭虢，践土会盟，何遵约法，韩弊烦刑，<br />
起翦颇牧，用军最精，宣威沙漠，驰誉丹青，<br />
九州禹迹，百郡秦并，岳宗泰岱，禅主云亭，<br />
雁门紫塞，鸡田赤城，昆池碣石，巨野洞庭，<br />
旷远绵邈，岩岫杳冥，治本于农，务兹稼穑，<br />
俶载南亩，我艺黍稷，税熟贡新，劝赏黜陟，<br />
孟轲敦素，史鱼秉直，庶几中庸，劳谦谨敕，<br />
聆音察理，鉴貌辨色，贻厥嘉猷，勉其祗植，<br />
省躬讥诫，宠增抗极，殆辱近耻，林皋幸即，<br />
两疏见机，解组谁逼，索居闲处，沉默寂寥，<br />
求古寻论，散虑逍遥，欣奏累遣，戚谢欢招，<br />
渠荷的历，园莽抽条，枇杷晚翠，梧桐早凋，<br />
陈根委翳，落叶飘摇，游鹍独运，凌摩绛霄，<br />
耽读玩市，寓目囊箱，易輶攸畏，属耳垣墙，<br />
具膳餐饭，适口充肠，饱饫烹宰，饥厌糟糠，<br />
亲戚故旧，老少异粮，妾御绩纺，侍巾帷房，<br />
纨扇圆絜，银烛炜煌，昼眠夕寐，蓝笋象床，<br />
弦歌酒宴，接杯举觞，矫手顿足，悦豫且康，<br />
嫡后嗣续，祭祀烝尝，稽颡再拜，悚惧恐惶，<br />
笺牒简要，顾答审详，骸垢想浴，执热愿凉，<br />
驴骡犊特，骇跃超骧，诛斩贼盗，捕获叛亡，<br />
布射辽丸，嵇琴阮啸，恬笔伦纸，钧巧任钓，<br />
释纷利俗，并皆佳妙，毛施淑姿，工颦妍笑，<br />
年矢每催，曦晖朗曜，璇玑悬斡，晦魄环照，<br />
指薪修祜，永绥吉劭，矩步引领，俯仰廊庙，<br />
束带矜庄，徘徊瞻眺，孤陋寡闻，愚蒙等诮，<br />
谓语助者，焉哉乎也。</p>
</div>
</div>
<!-- TOPIC ENDS -->
<!-- END BPMBOOK -->
 </div> 
<!-- START BOTTOM GRAY BOX -->
<div class="graybottom">
<div class="grayhead">
<div class="left">
<!-- VERSIONS LANGUAGE/COUNTRY INFORMATION -->
Edition/Revision: 1.0</div>
<div class="right">Created 28 Mar 2007<br />
Validated 13 Feb 2009 by Ian Back</div> 
<div class="clearer"></div> 
</div>
</div>
<!-- END BOTTOM GRAY BOX -->

<!-- BEGIN FOOTER -->
<div id="printfooter"> 
<table cellspacing="0" cellpadding="6" width="100%" border="0">
  <tr valign="top" bgColor="#ffffff">
    <td>Copyright &copy; 2015 
    Ian N Back<br />
	</td>
    <td align="right">Printed: Wed 05 Aug 2015 12:34:23 GMT +0100 (DST)<br />
   </td>
  </tr>
</table>
</div>
</body>


<!-- Mirrored from mpdf1.com/manual/index.php?tid=68&op_target=print&id=99 by HTTrack Website Copier/3.x [XR&CO'2010], Wed, 05 Aug 2015 11:42:27 GMT -->
</html>